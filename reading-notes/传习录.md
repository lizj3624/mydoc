# 概说

**(徐爱引言)** 先生于<<大学>>"格物"诸说，悉以旧本为正，盖先儒所谓误本者也。爱始闻而骇，既而疑，已而殚精竭思。参互错综，以质于先生，然后知先生之说，若水之寒，若火之热，断断乎百世以俟(sì)圣人而不惑者也。先生明睿天授，然和乐坦易，不事边幅，人见其少时豪迈不羁，又尝泛滥于词章，出入二氏之学。骤闻是说，皆目以为立异好奇，漫不省究。不知先生局夷三载，处困养静，精一之功，固已超入圣域，粹然大中至正之归矣。爱朝夕炙(zhì)门下，但见先生之道，即之若易，而仰之愈高；见之若粗，而探之愈精；就之若近，而造之愈益无穷。十余年来，竟未能窥其藩篱。世之君子，或与先生仅交一面，或犹未闻其謦(qǐng)欬(ké，多音字ài)，或先怀忽易愤激之心，而遽(jù)欲于立谈之间，传闻之说，一断悬度。如之何其可得也？从游之士，闻先生之教，往往得一而遗二。见其牝(pìn)牡骊黄，而弃其所谓千里者。故爱备录平日之所闻，私以示夫同志，相与考而正之。庶无负先生之教云。门人徐爱书。



# 上卷

## 徐爱录

1、爱问：“ ‘在亲民’，朱子谓当作 ‘新民’。后章 ‘作新民’之文，似亦有据。先生以为宜从旧本 ‘作亲民’，亦有所据否？”，先生曰：“ ‘作新民’之新，是自新之民，与‘在新民’之‘新’不同。此岂足为据？， ‘作’字却与‘亲’字相对，然非‘新’字义。下面治国平天下处，皆于‘新’字无发明。如云‘君子贤其贤而亲其亲，小人乐其乐而利其利’ ‘如保赤子’ ‘民之所好好之，民之所恶恶之，此之谓民之父母之类’。皆是‘亲’字意。‘亲民’犹<<孟子>>‘亲亲仁民’之谓。亲之，即仁之也。百姓不亲，舜使契为司徒，敬敷五教，所以亲之也"，《尧典》‘克明峻德’便是‘明明德’；而‘以亲九族’，至‘平章协和’，便是‘亲民’，便是‘明明德于天下’。又如孔子言‘修己以安百姓’，‘修己’便是‘明明德’，‘安百姓’便是‘亲民’，说‘亲民’便是兼教养意，说‘新民’变觉偏了。”

2、爱问：“‘知止而后有定’，朱子以为‘事事物物皆有定理’，似与先生之说相戾(li)”，先生曰：“于事事物物上求至善，却是以外也，至善是心之本体，只是明明德到至精至一处便是。然亦未尝离却事物，本注所谓‘斤夫天理之极，而无一毫人欲之私者’，得之。”

**人心惟危，道心惟微，惟精惟一，允执厥中 **