# 概说

**(徐爱引言)** 先生于<<大学>>"格物"诸说，悉以旧本为正，盖先儒所谓误本者也。爱始闻而骇，既而疑，已而殚精竭思。参互错综，以质于先生，然后知先生之说，若水之寒，若火之热，断断乎百世以俟(sì)圣人而不惑者也。先生明睿天授，然和乐坦易，不事边幅，人见其少时豪迈不羁，又尝泛滥于词章，出入二氏之学。骤闻是说，皆目以为立异好奇，漫不省究。不知先生局夷三载，处困养静，精一之功，固已超入圣域，粹然大中至正之归矣。爱朝夕炙(zhì)门下，但见先生之道，即之若易，而仰之愈高；见之若粗，而探之愈精；就之若近，而造之愈益无穷。十余年来，竟未能窥其藩篱。世之君子，或与先生仅交一面，或犹未闻其謦(qǐng)欬(ké，多音字ài)，或先怀忽易愤激之心，而遽(jù)欲于立谈之间，传闻之说，一断悬度。如之何其可得也？从游之士，闻先生之教，往往得一而遗二。见其牝(pìn)牡骊黄，而弃其所谓千里者。故爱备录平日之所闻，私以示夫同志，相与考而正之。庶无负先生之教云。门人徐爱书。



# 上卷

